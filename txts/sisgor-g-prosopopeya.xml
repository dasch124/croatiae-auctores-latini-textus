<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
      <fileDesc xml:id="sisgor-g-eleg">
          <titleStmt>
              <title>Prosopopeya, versio electronica</title>
              <author key="sizgo01">
                  <name xml:lang="hr">Šižgorić, Juraj</name>
                  <date>c. 1445-1509?</date>
              </author>
              <editor>Darko Novaković</editor>
              <respStmt>
                  <resp>Hanc editionem electronicam curavit</resp>
                  <name>
                  <ref type="viaf" target="6913774">Neven Jovanović</ref>
               </name>
              </respStmt>
          </titleStmt>
        <editionStmt>
            <edition>Prima editio electronica.
                <date>2012</date>
            </edition>
        </editionStmt>
          <extent ana="C">Mg:C 98 versus, verborum 1000</extent>
        <publicationStmt>
            <p>Ova elektronska verzija: Digitalizacija hrvatskih latinista, znanstveni
                projekt na Filozofskom fakultetu Sveučilišta u Zagrebu,
                Hrvatska.  <date>Veljača 2012</date>.</p>
        </publicationStmt>
            <sourceDesc>
            <bibl type="repo" ana="digital">Digitalna verzija: CroALa</bibl>
            <bibl>
                    Novaković, Darko, "Nepoznata verzija Šižgorićeve elegije o smrti dvojice braće", Hrvatska književna baština, knjiga 1. Zagreb: Ex libris, 2002, s. 253--262 
                </bibl>
         </sourceDesc>
      </fileDesc>
      <profileDesc>
         <abstract>
            <p/>
         </abstract>
         <settingDesc>
            <p/>
         </settingDesc>
         <particDesc>
            <p/>
         </particDesc>
         <langUsage>
            <language ident="lat" xml:lang="hrv">latinski</language>
         </langUsage>
         <creation>
              <date when="1469-06" period="14xx_3_third">1469-06</date>
          </creation>
         <textClass>
              <keywords scheme="typus">
                  <term>poesis</term>
              </keywords>
              <keywords scheme="aetas">
                  <term>Litterae renatae (1400-1600)</term>
                  <term>Saeculum 15 (1401-1500)</term>
                  <term>1451-1500</term>
              </keywords>
              <keywords scheme="genre">
                  <term>poesis - elegia</term>
              </keywords>
          </textClass>
      </profileDesc>
      <revisionDesc>
          <change>
              <name>
               <ref type="viaf" target="6913774">Neven Jovanović</ref>
            </name>
              <date>2012-02-16</date>
              Prva verzija
          </change>
          
      </revisionDesc>
  </teiHeader>
    <text>
        <body>
            <pb n="264"/>
         <div type="elegia" met="elegiacum">
            <milestone unit="page" n="169r"/>
            <head>Prosopopeya aedita per Georgium Sisgoreum Sibenicensem studentem Patauii</head>
            <l>Vade, Elegia, precor, patrios uisura penates,</l>
            <l>Vade cito queruli nuncia moesta soni!</l>
            <l>Summe togam qualem condam Casandra ferebat,</l>
            <l>Hectoris ad magnos Andromaceque rogos.</l>
            <l>Sparge comas humeris, ueluti dum uulnere sęuo</l>
            <l>Extinctum Eurialum cerneret ipsa parens.</l>
            <l>Sintque tuę uoces imitantes guttura icgni,</l>
            <l>Qui solet ad mortem carmina moesta dare.</l>
            <l>Sintque tibi Niobes lachrymarum copia grandis,</l>
            <l>Quę tandem undosus femina facta lapis.</l>
            <l>Conueniens et erit uentosus pectore tractus,</l>
            <l>Quem solet in matris funere nata dare.</l>
            <l>Ferre decet talem nunc te, mea nuncia, cultum;</l>
            <l>Sed tibi qui cursus, quęue tenenda uia est?</l>
            <l>Vt primum Euganeam sollers exiueris urbem</l>
            <l>Limite qui piceas monstrat adire rates,</l>
            <l>Ad Venetum claras transmittunt qui quoque terras</l>
            <l>Inuenies illic, nuncia clauda, uiros.</l>
            <l>Protinus ut Venetum ripas attigeris altas,</l>
            <l>Inuenies patrias, nostra Elegia, rates.</l>
            <l>Ibis puppe tua Zephiro spirante per ęquor,</l>
            <l>Ibis et Illyricos ne uereare sinus.</l>
            <milestone unit="page" n="169v"/>
            <l>Audax Illyricas postquam superaueris undas</l>
            <l>Ipse docebo libens quo tibi cursus erit.</l>
            <l>Est locus a Hyadera medius clarisque Salonis</l>
            <l>Dalmata quem uocitat Sibenicense solum.</l>
            <l>Millia quinque decem nam distat ab urbe Salona,</l>
            <l>Qua ruit immensis imbribus ipse nothus.</l>
            <l>Distat ab occasu totidem ditissima tellus</l>
            <l>Atque oculus nostrę Hyadera Dalmatię.</l>
            <l>Huc tibi cursus erit celo faciendus aperto</l>
            <l>Nec tamen errabis si mea dicta feres.</l>
            <l>Signa dabo nostri tibi nunc, mea nuncia, portus</l>
            <l>Per quę non falsum prora tenebit iter.</l>
            <pb n="264"/>
            <l>Ianua fert templum diui tria poma ferentis</l>
            <l>Parte una qua quis regna Pelasga petit,</l>
            <l>Templum alia diui quem dat postrema nouemb<add>ris</add>
            </l>
            <l>Italiam uersus qua dare uela solent.</l>
            <l>ibis per placidas undas placidumque per aequor</l>
            <l>Et per piscosas protinus ibis aquas.</l>
            <l>Aspicies arctum gemino mare littore clausum,</l>
            <l>Aspicies rigidos undique rupe locos,</l>
            <l>Aspicies <sic>nati</sic> non parua foramina montis:</l>
            <l>Sunt hic ignicremo facta sacella deo.</l>
            <milestone unit="page" n="170r"/>
            <l>Pręterea turres quas separat unda uidebis,</l>
            <l>Vnda profunda maris saepe tenentis iter.</l>
            <l>A tergo postquam decedent lumine turres,</l>
            <l>Ante oculos crescent moenia littorea.</l>
            <l>Prospicies factam lętis in collibus arcem:</l>
            <l>Non simili iactant se loca Dalmatię.</l>
            <l>Post arcem Agniferi cernes in uertice templum</l>
            <l>Quod tetigit celsi saepius ira Iouis.</l>
            <l>Hei mihi quod nostri fulmen prędixerat altam</l>
            <l>Perniciem populi, tristia bella, famem!</l>
            <l>Ast ubi tetigeris moeste pede littora terrę</l>
            <l>Pręcepti caueas immemor esse mei.</l>
            <l>ibis, sed pedibus claudis uellataque cultu</l>
            <l>Conueniente locis luctibus atque meis.</l>
            <l>Intratoque domum non laeto, nuncia, gressu,</l>
            <l>Alter currenti ne tibi pes pereat.</l>
            <l>Inuenies matrem sparsis, Elegia, capillis,</l>
            <l>Tundentem pugnis pectora nuda suis,</l>
            <l>Cognoscesque meum fratrem iam de tribus unum</l>
            <l>Indutum misera uesteque funerea.</l>
            <l>Aspiciesque duas lachrymosa fronte sorores</l>
            <l>Et cum singultu pallidulisque genis.</l>
            <milestone unit="page" n="170v"/>
            <l>Perspicient cum te legatam, extemplo requirent</l>
            <l>Quid faciam, felix sit mea necne salus.</l>
            <l>Quod mea uita fouet corpus miserabile dicas,</l>
            <l>Quod mea mens referas aegra dolore nimis.</l>
            <l>Te pręsente dabunt lachrymas, te flere decebit;</l>
            <l>Quicquid agent coram, teque decebit idem.</l>
            <pb n="265"/>
            <l>Stigmiferi post templa petas ubi membra quiescunt</l>
            <l>Fraterna et iunctis ossibus ossa iacent</l>
            <l>Ossa tamen quamuis sint mortua, munus amoris</l>
            <l>Maxima amicitię parsque superstes erit.</l>
            <l>Hic ubi tu fueris, dexttram pete, nuncia, primu<add>s</add>
            </l>
            <l>Angulus in sacris aedibus ossa tenet.</l>
            <l>Haecque piis fratrum tu manibus ipsa referto</l>
            <l>Nomine uel uerbis, o Elegia, meis:</l>
            <l>"Ille miser iuuenis uestram me misit ad arcam</l>
            <l>Nota fuit pietas cuius et altus amor.</l>
            <l>Quod sensere quidem uestri sine tempore manes,</l>
            <l>Sensit et hanc forsan quaelibet umbra fid<add>em</add>.</l>
            <l>Cum subit et uestrae fatum lachrymabile <add>sortis</add>,</l>
            <l>Vobiscum quoquo se uelit esse modo;</l>
            <l>Ipsum tanta premit pietas tantique doloris</l>
            <l>Excruciant miserum non pia fata uirum.</l>
            <milestone unit="page" n="171r"/>
            <l>Pręterea uersus quos perlegat ipse uiator</l>
            <l>Iussit ut in tumulo marmoris inciderem:</l>
            <l>'Qui cecidit bello, qui morbi uulnere demptus,</l>
            <l>Hic una geniti de genitrice iacent.</l>
            <l>Ipse meam sortem uenturi nescio fati,</l>
            <l>Nam fati sortem numina scire uetant.</l>
            <l>Verum utinam possem cineri dare basia uestro,</l>
            <l>Cum repetent proprios corpus et umbra locos.'"</l>
            <l>Vade, Elegia, precor, patrios uisura penates,</l>
            <l>Vade cito queruli nuncia moesta soni!</l>
         </div>
                            
        </body>
    </text>
</TEI>
